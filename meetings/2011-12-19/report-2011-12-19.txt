Организационна сбирка на екипа за разработване на книгата "Класически шаблони за дизайн"
------------------------------------------------------------------------------------------------

1) Дневният ред бе следния:

- Запознаване с проекта
- Преглед на съдържанието
- Указания за авторите
- Указания за редакторите
- Инструментариум 
- Разпределение на темите
- Свободна дискусия

Сбирката бе водена по предварително подготвена презентация, която се намира на следния адрес:
http://design-patterns-book.googlecode.com/svn/trunk/meetings/2011-12-19/Agenda.ppt

------------------------------------------------------------------------------------------------

Обобщение на срещата (в хронологичен вид):

1) Това не е превод на книгата на Гама - обясняваме текста с наши думи, както и даваме наши примери, избягвайки примерите от ГоФ. Можем преспокойно да измислим наши примери.

2) Лекторите на курсът по шаблони за дизайн, който се очаква да бъде воден през летния семестър, могат да се включат като съавтори (Бранко трябва да говори с тях). Книгата е независима от курса, но ако студентите ползват черновите на главите, могат да бъдат помолени да ни уведомяват при намерни грешки или неточности.

3) Идея: всяка глава от книгата да си има презентация, по която може да се води лекция, следваща структурата на самата глава от книгата. Бе решено да се помисли върху този въпрос, след като книгата е завършена, т.к. в момента авторите искат да се съсредоточат върху писането на главата.

4) Въпросът за лиценза трябва да се проучи още малко. Възможно публикуване под множество лицензи? (Сви щеше да се допита до юрист)

5) Оказа се, че някои хора са се притеснили от категоричността на обявата за участниците в екипа, че трябва да имат добри знания по програмиране и шаблони за дизайн и от езика Java (например хора, които пишат предимно на С#). 
Изяснение: 
    - никой от нас не е напълно запознат с шаблоните за дизайн, така че ако имате желание, но не се чувствате уверени в това, което предстои да бъде писано и това ви е спирало, не се безпокойте за включване в проекта. В процеса на работа ще разучите необходимия материал и ще се справите. Важното за книгата е, авторите да са ентусиазирани и да имат желание за работа. Един мотивиран човек, когато се наложи, винаги намира начин научи това, което не знае.
    - Относно Java-та, ако някой има проблем със синтаксиса на Java, т.к. пише на С# (или друг език) и не може да се справи, нека напише примерите на С# и ние (организаторите) ще помогнем с "превода" на Java. 
    
6) След сбирката се появиха въпроси, защо не се използва разпределена система за управление на версиите (като Git или Mercurial например). 
Пояснение: Още в самото начало  на планирането доста умувахме и решихме, че начина на работата по книгата, не предполага нуждата от такава система, затова избрахме SVN. Друга причина бе, че в момента повечето хора са свикнали с SVN, така че не искахме изборът на "нетрадиционна" (за момента) система за контрол да се превърне в спънка в работата.

7) Стъпки при работата по дадена тема: Процеса на работа има няколко стъпки, на които съответстват няколко папки (състояния/етапи):  templates, work, editing, revision, merging, finished. 
    - templates - организаторите подготвят Word документите, които ще бъдат използвани от авторите при писането на всяка една от главите. В това число влизат определяне на структурата на съответната тема от книгата, както и точките от отделните секции, които създават скелета на изложението.
    - work - в тази фаза/папка, авторите работят върху съответните теми.
    - editing - тук, редакторите редактират съдържанието, създадено от авторите
    - revision - след като редакторите са свършили редактирането, организаторите минават през главите, за да проверят за пропуснати проблеми, както и отклонения от цялостния тон на книгата, уеднаквяват звученето, поправят графики, ако има нужда и т.н. В случай, че работата за решаването конкретен проблем е прекалено много, тя се връща на автора и/или редактора за корекция.
    - merging - организаторите сливат главите в един документ и оправят всички TODO връзки, правят последни корекции ако е необходимо, създават свързването с хипервръзки между отделните глави, подготвя се корицата (може би ще е нужен графичен дизайнер), авторите подготвят кратко резюме за себе си, което ще бъде включено в предговора на книгата, вземат се препоръки, започват да се търсят спонсори за отпечатването на книгата. В тази фаза ще бъде пусната алфа версия на книгата. 
    - finished - финалната версия на книгата е готова и електронната версия може да бъде обявена официално. В зависимост от бързината за набиране на средставата за отпечатването и популяризирането на книгата, може хартиената версия да бъде оповестена заедно с електронната. В противен случай това ще се случи по-късно.

Преминаването от една фаза на проекта в друга става по следния начин:
- участниците от стъпка N-1, уведомяват участниците от стъпка N, че са приключили работата по дадена тема. 
- участниците от стъпка N, >>>преместват чрез функционалността на Tortoise SVN<<< съответните файлове от директорията на стъпка N-1, в директорията на стъпка N. 
- след като участниците от стъпка N приключат с тяхната работа от съответната стъпка от процеса, уведомяват участниците от стъпка N+1, че файлът за дадената тема е готов за последваща обработка

Забележка: На сбирката бе уговорено, че ако хората от стъпка М+N, имат забележки към работата на хората от стъпка М и е нужно хората от стъпка М да правят промени по файла на въпросната тема, това става в папката на стъпка М+N, а не се връща в папка M . С други думи посоката на файлове е само в една посока templates -> work -> editing -> revision -> merging -> finished. Например, ако хората от стъпка editing, редакторите, имат забележки към работата на хората от стъпка writing, авторите, последните правят промените по файла, без да го местят в папка work, директно в папката editing, след което уведомяват редакторите да погледнат файла отново.

Забележка: Местенето на файлове става от хората във фаза М+1, след писмено уведомяване от страна на хората свършили работата във фаза М. Уведомяването става чрез дискусионната група (предвиждаме всяка тема от книгата да има нишка (thread) в групата), където ще се пази цялата информация по работата върху дадената тема. Личното разменяне на писма, не се смята за приемливо. Уведомяването трябва да се осъществява, дори когато хората от стъпка М и М+1 са едни и същи. Например, организаторите са длъжни да напишат кратко съобщение, в групата за да уведомят хората, че работата по дадена глава от книгата преминава от фаза revision към merging. Това се прави с цел да има прозрачност при работата на всички членове на екипа.

Забележка: Всяко местене (move) на файлове от една директория в друга става, чрез функционалността SVN Move (при Tortoise SVN тази функционалност е част от менюто), не чрез местене на файлове на ниво локална файлова система. Това се прави с цел да се запази историята на файла, тъй като може да се наложи преименуване на главите в даден момент и е добре да знаем всичко за даден файл. Хората, които не са спазили това правило ще бъдат връщани да прехвърлят файловете по гореописания начин, дори да са започнали работа в следваща фаза на проекта, така че бъдете внимателни, за да не губите излишно времето си.

8) Стъпки на цялостната работа по книгата
Стъпките за цялостната работа по книгата следват стъпките за всяка една от главите с една малка забележка. Тъй като по време на срещата екипът не бе многоброен (7-8 човека), решихме стъпки 2 и 3, т.е. work и editing, да бъдат повторени (и евентуално потретени).  С други думи, тъй като главите са около 30, а броят на авторите е около 10, писането на книгата ще стане на няколко итерации, като всяка от итерациите включва стъпките work и editing. Следователно на първата итерация се написват и редактират 1/3 от главите. На следващата итерация се написват и редактират втората 1/3 от главите. На последната итерация се дописват оставащата 1/3 глави. Всичко това ще бъде динамично и броят на итерациите може да бъде намален/увеличен в зависимост от броя на авторите, които са на разположение. Описано схематично, като алгоритъм процесът е следния:

    8.1) prepare "templates"
    do {
        int chaptersPerCurrentIteration = getAvailableAuthorsCnt();
        do doodle vote for chapters election from authors
        do doodle vote for chapters election for editors
        8.2) do "work" for chaptersPerCurrentIteration
        8.3) do "editing" for chaptersPerCurrentIteration
    } while (getAllNonWrittenChaptersCnt()  > 0 );
    8.4) do "revision"
    8.5) do "merging"
    8.6) do "finished"
    
В случай, че някои хора свършат по-рано с писане/редактиране, цикъла ще е по-различен и ще бъде адаптиран за тяхната скорост на работа.

Забележка: След срещата бе предложен и друг вариант, при който на няколко итерации се написват главите на книгата, след което на няколко итерации съответно се редактират. Това зависи най-вече от желанието на авторите (т.к. те ще бъдат и редактори). Ще бъде пуснато запитване в групата за това.

9) Относно превода на английски понятия, бе решено да се използват английско-български речници, налични в интернет, използвани от професионални преводачи на техническа литература. Свилен Иванов предложи няколко възможности:
https://groups.google.com/d/topic/design-patterns-book/dBzE30KL0bc/discussion

В случай, че има думи, които не са споменати във въпросните речници, ще бъде създаден файл-речник в хранилището, който ще може да се обновява от всички участници в проекта. (ще ви уведомим, когато е готов)

10) Както бе споменато по-горе, на срещата бе обяснено нагледно как да се местят файлове от една папка в друга. Принципно се използва командата SVN Move (http://svnbook.red-bean.com/en/1.4/svn.ref.svn.c.move.html). За ползващите Tortoise SVN, е обяснено на следния адрес: http://tortoisesvn.net/docs/nightly/TortoiseSVN_en/tsvn-dug-rename.html (вж. секцията "Moving files and folders").

11) UML диаграми - визуализация и програма за създаване
Относно какви UML диаграми ще бъдат използвани в книгата, бе решено следното
    - да бъдат като в книгата на ГоФ - т.е. безцветни и максимално опростени откъм цветове, шрифтове и т.н.
    - бяха предложени няколко варианте за програми, които се използват за създаване на UML диаграми (вж. дневния ред - Agenda.ppt), но никой от тях не е уникален
    - най-голям интерес пожъна http://yuml.me. Тъй като е бета версия обаче, не сме сигурни до колко можем да разчитаме на този сайт (отделно не поддържа всички типове диаграми), така че решихме, че най-добре ще е ако намерим надеждна алтернатива - програмка, която създава UML диаграми чрез дескриптивно описание (така ще може лесно да се следи какво се променя по диаграмата, т.к. разликите (diff) ще са прости сравнения на текстов файл). 
    - ще бъде пусната тема в групата за дискутиране коя програмка за UML конкретно ще бъде използвана.
        
12) Компилиране на примери
Бе решено, че въпреки че кодът използван на страниците на книгата няма да се компилира, примерните класове трябва да съществуват в папката resources и да могат да се компилират и изпълняват с Java 6.
    - най-вероятно пакетите са следните: edu.dpb.ch01,  в случая на глава 1.
    - кодът на всички глави ще бъде под: <project-root>/resources/src/edu/dpb/ като папките на съответните глави ще бъдат именувани "ch**", като ** ще е номера на главата, записан с две цифри.
    - в пакета на всяка една тема/глава трябва да има клас MainClass.java, който се използва за стартиране на примерните класове за съответните глави. 

13) Секция "Полезни приложения"
Тази секция ще съществува, в зависимост от спецификата на съответната тема. Някои теми може да нямат. В случай, че има информация за полезни приложения на шаблона, тази секция е задължителна.

15) Вариации на MVC шаблона
Мнозинството бе на мнение, че вариациите на MVC шаблона MVVP и МVP са прекалено частни случаи и не трябва дасе включват в книгата. Този въпрос ще бъде пуснат за гласуване.

16) Трябва да се добавят глава MVC и глава за многослойна архитектура (Mutlitier architecture).

17) Популяризиране на книгата
    - може да стане през Facebook & LinkedIn.
    - ще бъдат търсени и други форми на популяризация
    - това ще стане едва след написване на алфа версията на книгата, т.е. най-рано на етап "merging".

18) Авторите, които не са присъствали на организационната сбирка, ще избират главите, по които да пишат и редактират в doodle poll.

19) Бе решено, че с част 3, книгата става прекалено голяма и първоначалната идея за книгата с класически шаблони се размива, както и че ако сега я включим към книгата, съдържанието няма да е пълно. Заради тези причини част 3 ще бъде отделена в друг том, който ще бъде цел на друг проект.

20) Оценките на това колко време се очаква за написването на дадена глава са приблизителни и са базирани на следните константи:
    - 60 минути за писане на една страница текст
    - 20 минути за създаване на UML диаграма
    - 30 минути за създаване на обща диаграма
Ръководили сме се от предишен опит, както и от нашата представа колко голяма ще стане накрая дадена глава. Напълно възможно е, да не сме успели да предвидим нещо, така че ако някой не е съгласен и вижда, че обема на главата му е по-голям, да не се притеснява от това.

21) Относно програмите които се използват:
    - MS Word 2003/2007/2010 + евентуално Cyrilla или съответната вградена алтернатива на дадения текстов редактор
    - ще се използва Java 6 + Eclispe 3.6
    - UML редактор (вж по-долу)
    - Снимките на екрана (screenshots) могат да бъдат правени с Jing, или каквато и да е програма за правене на снимки на екрана, която може да ги съхранява в PNG формат.
    
22) Проектът официално започва на 09.01.2012 г., като авторите, които искат да започнат по-рано работа, могат да започнат с планирането и нахвърлянето на бележки без да пишат във Word шаблоните, посветени на техните глави. 
    - След като организаторите приключат с подготовката на шаблоните за всяка една от темите, ще уведомим всеки един автор, когато темата му е готова за започване на работа. Всичко това ще бъде приключено до 9-ти януари от страна на организаторския екип.
    - за авторите, които не са присъствали на сбирката, ще бъдат създадени doodle форми, с които авторите могат да изберат глава за писане и редактиране.
    

23) Тъй като по време на сбирката считахме, че сме сравнително малко хора (7-8 човека), решихме, че капацитетът ни за работа не е голям и ще трябва да пишем книгата на няколко итерации:
    - Продължителността на една итерация (писане, т.е. стадий "work") ще бъде 2 месеца
    - След изтичането на първия месец ще има проверка от организаторите, дали хората са започнали да пишат и как върви работата.
    - След изтичането на първия месец и половина, темите избрани от авторите трябва да са в полусуров вид, но да са сравнително приключени.
    - След това се прави избор на следващата партида глави между авторите (които имат желание да пишат още една глава) и процедурата се повтаря. Не сме изяснили как ще става редакцията на главите от дадена итерация - паралелно със или преди следващата итерация. Както бе казано по-горе, ще бъде обсъдено в групата.
    
24) Организаторите ще могат да отговарят на въпроси само вечер (т.е. след работа) и през почивните дни. В случай, че не отговаряме, това е т.к. в момента нямаме тази възможност и ще отговорим веднага, когато можем.